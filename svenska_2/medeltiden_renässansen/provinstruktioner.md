# Sista dagen inför provet: Vad kommer på provet och vad är viktigast?

## Så här bör ni tänka

De **övergripande instuderingsfrågorna** innefattar alla detaljer ni behöver för att lyckas på provet. De delar och detaljer som inte går att koppla till de övergripande frågorna är således inte så viktiga att ni bör lägga någon tid på dem fram till provet.

Enligt samma logik blir de delar och detaljer som **tydligast kan kopplas till de övergripande frågorna** det allra viktigaste – och det är vad ni bör lägga allra mest tid på att förstå och lära in.

## Så ser provstrukturen ut

**I provet** blir några av de viktigaste detaljerna till ett antal **kortsvarsfrågor** och några av de övergripande frågeställningarna till frågor som kräver **längre svar**.

Den **avslutande essäfrågan** täcker in flera av de övergripande frågeställningarna och kommer därtill att utgå från en eller två av de avslutande jämförande frågorna från instuderingsmaterialet.

## Inga överraskningar – om ni har hängt med på lektionerna

Har ni läst läroboken, följt med i undervisningen, närvarat under läxförhören samt läst och förstått utdragen och vad läroboken och jag fokuserar, kommer ni svårligen att bli överraskade av en enskild fråga. Det måste i alla fall vara målet med ett välkonstruerat prov enligt min bestämda mening.

## Vad skiljer B från A?

Det som skiljer B från A är framförallt hur **noggrant och självständigt ni förstår innehållet** och hur väl ni kan **välja ut och foga samman** de kunskaper som efterfrågas i de lite större provfrågorna och den avslutande essäfrågan.

## Ett konkret exempel: blankvers och hexameter vs terzinen

**Blankvers** och **hexameter** tar jag upp i föreläsningar, i sammanfattningen och i läxförhör. Att frågor om dessa versmått kan ingå i både kortsvarsfrågor och mer omfattande frågor är relativt självklart.

Att jag på motsvarande sätt ställer en fråga om **terzinen** – det versmått Dante använder sig av i *Den gudomliga komedin* – är i princip otänkbart.

**Varför?** Jo, för att jag varken har tagit upp versmåttet under lektioner, i läxförhör, i sammanfattningen eller i en enda instuderingsfråga.

Alltså: fokusera på det som återkommer i flera av följande resurser: föreläsningar, läxförhör, sammanfattningar och övergripande instuderingsfrågor. Det är där provet finns. Lycka till!