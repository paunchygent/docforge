# Instuderingsfrågor: Medeltiden och Renässansen

---

## Del 1: Den medeltida världen, Island och Den poetiska Eddan

**Sidorna 72–79**

### Den medeltida världen

1. Vilka tre perioder brukar medeltiden delas in i?

2. Ge ett exempel på en viktig medeltida författare.

3. Vilken kyrka och religion dominerade medeltidens samhälle och kultur?

### Island och Eddan

5. Vad är *Den poetiska Eddan* och varför är den viktig för vår kunskap om asatron?

6. Nämn några av de viktigaste asagudarna.

7. Hur skildras världens början i *Völvans spådom*?

8. Vad leder till världens undergång (Ragnarök)?

9. Vad händer efter Ragnarök – hur ser den nya världen ut?

10. Hur kan det komma sig att *Völvans spådom* påminner så mycket om Bibelns skapelseberättelse och apokalyps?

11. Vad är huvudbudskapet i *Hávamál*?

12. Hur kan huvudbudskapet i Sigurds saga och Hávamál kopplas till de ideal som präglade det medeltida Island?

---

## Del 2: Isländska sagan till och med Dante

### Isländska sagan

**Sidorna 82–84**

1. När utspelar sig de isländska sagorna tidsmässigt?

2. Varför ledde avsaknaden av ordningsmakt på Island till långa blodsfejder?

3. Vad handlar Njals saga om?

4. Förklara hur Gunnar förkroppsligar de ideal som förmedlas i Hávamál?

5. Vad menas med att berättaren i den isländska sagan är "objektiv"?

6. Vad är en "lakonisk" berättarstil? Ge exempel från Njals saga.

7. Vad innebär "isbergstekniken" som berättarteknik? Ge ett exempel från Njals saga.

### Riddarromaner

**Sidan 90**

9. Vad var det viktigaste i riddarens värld enligt de höviska kärleksdikterna?

10. Vad handlar riddardikten om Tristan och Isolde om?

11. På vilket sätt är berättelsen i Tristan och Isolde typiska för genren?

### Heliga Birgitta

**Sidorna 92–95**

12. Ungefär när levde Heliga Birgitta?

13. Vad gjorde Birgitta under sitt liv som gjorde henne känd?

14. Definiera vad en uppenbarelse är.

15. Vem använde Birgitta ofta som språkrör i sina uppenbarelser?

### Dante Alighieri och Den gudomliga komedin

**Sidorna 96–102**

18. Vilka italienska städer nämns som viktiga stadsstater under högmedeltiden?

19. Beskriv kortfattat handlingen i Den gudomliga komedin.

20. Hur många sånger består verket av totalt och hur är de fördelade?

21. Vem var Beatrice för Dante och vad är hennes roll i Den gudomliga komedin?

22. Vem blir Dantes vägvisare genom helvetet och skärselden och varför kan han inte följa med till paradiset?

23. Hur många kretsar består helvetet av och hur kan de kopplas ihop med de sju dödssynderna?

24. Ge några exempel på antikens roll i Den gudomliga komedin.

25. På vilket sätt är Den gudomliga komedin en *allegori*?

26. Dante skrev på folkspråket italienska. Varför är det viktigt?

---

## Del 3: Renässansen del 1

**Sidorna 108–123**

### Allmänna frågor om renässansen

1. Vad betyder ordet "renässans" och vad är det som "föds på nytt" under denna period?

2. Var och när började renässansen? Beskriv hur den spred sig geografiskt.

3. Vilken uppfinning anses vara avgörande för renässansens framväxt och varför? Förklara dess betydelse för kunskapsspridningen.

4. Beskriv vad som menas med en "renässansmänniska" och ge exempel på egenskaper som kännetecknar denna idealtyp.

### Några författare och verk

5. Redogör för Erasmus av Rotterdam och hans verk *Dårskapens lov*. Vad kritiserar han i sitt verk?

6. Beskriv François Rabelais och berättelsen om jätten Gargantua. Vilken regel har den nya klosterorden Thélème som grundas i berättelsen och hur skiljer sig den från vad man kan tänka sig var den medeltidens katolska kyrkans regler?

7. Förklara Leonardo da Vincis betydelse som *renässansmänniska*. Ge exempel på olika områden han verkade inom.

### Machiavellis *Fursten*

8. Vilken bakgrund hade Niccolò Machiavelli och varför skrev han *Fursten*?

9. Förklara Machiavellis djurmetafor: varför bör en furste vara både lejon och räv?

10. Enligt Machiavelli, när behöver en furste inte hålla sitt ord? Vilken människosyn ligger bakom detta resonemang?

11. Vad är Machiavellis huvudargument för en stark enväldig härskare?

### Cervantes *Don Quijote*

12. Beskriv Miguel Cervantes bakgrund och livserfarenheter som påverkade hans författarskap.

13. Karakterisera Don Quijote och Sancho Panza. Hur kompletterar de varandra som karaktärer?

14. Analysera väderkvarnsepisoden: Vad ser Don Quijote? Vad ser Sancho Panza? Vad visar detta om deras olika sätt att uppfatta verkligheten?

15. På vilka sätt anses *Don Quijote* vara den första moderna romanen? Ge minst två exempel på nyskapande drag.

16. Hur förklarar Don Quijote att jättarna förvandlats till väderkvarnar efter sitt fall?

### Jämförande frågor

17. Jämför renässansens syn på kunskap och lärande med medeltidens. Vad är de största skillnaderna?

18. Hur förhåller sig Erasmus, Rabelais och Machiavelli till kyrkans makt och auktoritet?

19. Diskutera begreppet "att slåss med väderkvarnar" – vad betyder det i överförd bemärkelse?

---

## Del 4: Shakespeare och den elisabetanska teatern

### Shakespeare och den elisabetanska teatern

1. Redogör för William Shakespeares bakgrund. Var föddes han, vilken social klass tillhörde han och varför lämnade han sin familj och åkte till London?

2. Förklara varför skådespelaryrket ansågs tvivelaktigt under Elisabeth I:s England. Vilka bibliska argument användes mot teatern?

3. Beskriv Globe Theatres uppbyggnad och funktioner. Hur var publiken uppdelad?

4. Vilka utmaningar mötte teatertrupper under Shakespeares tid? Beskriv minst tre konkreta svårigheter.

### Shakespeares verk och litterära teknik

1. Ungefär hur många pjäser skrev Shakespeare och vilka fyra huvudkategorier brukar de delas in i?

2. Förklara vad blankvers är och varför Shakespeare använde detta versmått i sina pjäser.

3. Analysera sonett nummer 18 ("Evig sommar"). Vad är diktens huvudbudskap och hur besvaras den inledande frågan?

4. Vad kännetecknar Shakespeares karaktärer som gör dem särskilt minnesvärda? Ge konkreta exempel.

### *Köpmannen i Venedig* – textanalys

1. Redogör för grundkonflikten i *Köpmannen i Venedig*. Vilka är huvudpersonerna och vad driver handlingen framåt?

2. Analysera Shylocks karaktär. Hur framställs han som både antagonist och sympatisk gestalt?

3. Förklara lånevillkoret som Shylock ställer upp. Vad kräver han om lånet inte återbetalas i tid?

4. Ge minst tre exempel på hur Antonio tidigare har trakasserat Shylock och diskutera Antonios motiv.

### Jämförande och fördjupande frågor

1. Jämför teaterpublikens sammansättning under renässansen med dagens. Hur påverkade den blandade publiken pjäsernas innehåll?

2. Analysera temat förälskelse över klassgränser i *Romeo och Julia*. Vilka moderna verk har inspirerats av denna pjäs?

3. Förklara varför det råder osäkerhet kring Shakespeares författarskap. Vilka argument används i denna debatt?

### Koppling till renässansens idéer

1. På vilka sätt speglar Shakespeares pjäser renässansens människosyn och världsbild?

2. Hur använder Shakespeare medeltida motiv (som världsordningen i *Hamlet*) i sina renässanspjäser?

3. Vad finns det för beröringspunkter mellan Shakespeare, Cervantes och de antika verk som vi läste om i ettan?

4. Redogör för den tragiska hjälten. Vilka egenskaper har en tragisk hjälte och hur man koppla den tragiska hjälten till renässansens idéer?

---

## Del 5: Svensk renässans och Stiernhielms Hercules

**Sidorna 134–139**

1. Varför nådde renässansens idéer Sverige sent?

2. Vad var huvudorsaken till renässansens genomslag i Sverige?

3. Vad vill Stiernhielm åstadkomma med *Hercules* i 1600-talets Sverige? Vem talar texten till och varför?

4. Hur märks antikens inflytande i diktens form?

5. Hur gestaltas valet i *Hercules*? Vad erbjuder Fru Lusta respektive den trogna gudinnan, och varför framstår valet som avgörande?

6. På vilket sätt fungerar *Hercules* som allegori?

7. Hur och varför används antika motiv i *Hercules*? Vad signalerar dessa motiv i en svensk 1600-talsmiljö?

8. Vilka drag i *Hercules* fortsätter medeltida ideal om dygd, plikt och ordning? Ge exempel från våra medeltidstexter.

9. Vilka drag markerar skillnad mot medeltida verk? Fokusera på antiken som inspirationskälla och på hur hjälten framställs som människa.

10. Hur kan blandningen av medeltidens idéer (dygd/plikt) och renässansens särdrag motiveras av den svenska stormaktstidens samhälle och utbildningssyn?
