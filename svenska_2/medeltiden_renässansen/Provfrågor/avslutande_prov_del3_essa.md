# Avslutande prov: Medeltiden och Renässansen

## Del 3 – Essäfråga (5–15 poäng beroende på nivå)

*Skriv en välstrukturerad essä på cirka 300 ord. Essän ska ha en tydlig inledning, en utvecklad mittdel med konkreta exempel, och en avslutande reflektion.*

---

## Essäfråga

**"Från Gud till människa" – Analysera hur litteraturens fokus förskjuts mellan medeltiden och renässansen.**

I både medeltiden och renässansen skapades betydelsefull litteratur, men med olika utgångspunkter och syften. Din uppgift är att analysera hur synen på människan och hennes plats i världen förändras mellan de två epokerna.

**Din essä ska:**

- Jämföra medeltiden och renässansen utifrån epokernas människosyn
- Använda konkreta exempel från minst FYRA verk (minst två från varje epok)
- Diskutera vad förskjutningen från Gud till människan innebär för litteraturen
- Ha en tydlig struktur med inledning, mittdel och avslutning

**Möjliga verk att använda:**

- Medeltiden: *Den poetiska Eddan*, *Njals saga*, *Den gudomliga komedin*, Heliga Birgittas *Uppenbarelser*, *Tristan och Isolde*
- Renässansen: *Don Quijote*, Shakespeares pjäser (*Hamlet*, *Romeo och Julia*, *Othello*, *Macbeth*), Machiavellis *Fursten*, Stiernhielms *Hercules*, *Erasmus av Rotterdams *Dårskapens lov*, Rabelais *Gargantua*.

---

## Bedömningsmall

### E-nivå (5 poäng)

**Krav för E:**

**1p - Grundläggande jämförelse:**

- MINST: Nämner att medeltiden fokuserar på Gud/religionen och renässansen på människan

**2p - Exempel från båda epokerna:**

- MINST: Ger minst ETT konkret exempel från medeltiden OCH ETT från renässansen
- Exemplen behöver inte vara djupt analyserade, men ska vara relevanta för frågeställningen

**1p - Struktur:**

- MINST: Någon form av inledning och avslutning finns
- Texten har en grundläggande röd tråd

**1p - Språk och framställning:**

- MINST: Begriplig svenska med någorlunda korrekt meningsbyggnad
- Enstaka språkfel accepteras

**Typiskt E-svar:**

- Konstaterar skillnaden men förklarar den inte djupare
- Använder få exempel (2–3 totalt)
- Grundläggande struktur men lite utveckling
- Beskrivande snarare än analytisk

---

### C-nivå (10 poäng)

**Krav för C (inkluderar E-kraven + följande):**

**+2p - Utvecklad jämförelse:**

- MINST: Förklarar HUR fokuset förskjuts, inte bara ATT det förskjuts
- Ger konkreta skillnader i hur litteraturen gestaltar människan (t.ex. statiska vs komplexa karaktärer)

**+2p - Fler och bättre integrerade exempel:**

- MINST: Minst FYRA verk (minst två från varje epok)
- Exemplen används för att STÖDJA argumentationen, inte bara nämnas

**+1p - Tydlig struktur och sammanhang:**

- MINST: Tydlig inledning med tes, utvecklad mittdel med exempel, sammanfattande avslutning
- Använder någon form av övergångar mellan stycken

**Typiskt C-svar:**

- Förklarar förändringen med konkreta litterära skillnader
- Använder 4–5 exempel från olika verk
- Välstrukturerad essä med tydliga delar
- Balans mellan beskrivning och analys

---

### A-nivå (15 poäng)

**Krav för A (inkluderar C-kraven + följande):**

**+2p - Fördjupad analys:**

- MINST: Diskuterar VARFÖR förskjutningen sker (historiska, kulturella, religiösa orsaker)
- Kopplar till större sammanhang (t.ex. boktryckarkonsten, reformationen, humanism, upptäcktsresor)
- Visar förståelse för epokernas världsbilder, inte bara litterära uttryck

**+2p - Nyanserad diskussion:**

- MINST: Visar att förändringen inte är helt enkel eller entydig
- Kan t.ex. diskutera att Dante är en övergångsfigur, att antiken används olika, att även renässansen har religiösa inslag
- Problematiserar frågeställningen eller visar på undantag

**+1p - Väl integrerad helhet:**

- MINST: Exemplen vävs sömlöst in i argumentationen
- Essän läses som en sammanhängande text, inte som en lista av exempel
- Språket är varierat och precist med ämnesspecifika begrepp (allegori, humanism, realpolitik, etc.)

**Typiskt A-svar:**

- Analyserar både litterära uttryck OCH deras orsaker/konsekvenser
- Använder 5–6 exempel som integreras i argumentationen
- Nyanserad diskussion som visar medvetenhet om komplexitet
- Elegant och välformulerad text med ämnesspecifika begrepp
- Personlig reflektion eller insikt i avslutningen

---

## Exempelsvar A-nivå (ca 300 ord)

*Mellan medeltiden och renässansen sker en av kulturhistoriens mest avgörande förskjutningar: människan träder fram ur Guds skugga och blir litteraturens nya centrum. Denna förändring speglas tydligt i periodens verk och förändrar litteraturens hela funktion.*

*Under medeltiden är litteraturen till stor del ett redskap för själens frälsning. I Dantes Den gudomliga komedin är människans livsresa en vandring mot Gud, där syndare straffas och de goda belönas. Heliga Birgittas uppenbarelser kommunicerar direkt med den gudomliga världen, och även de isländska sagorna, trots sin hedniska bakgrund, präglas av ett ödesbegrepp där människan är underkastad högre makter. Gunnar i Njals saga är visserligen en komplex gestalt, men hans handlingar styrs av hederns lagar – en given ordning han inte ifrågasätter.*

*Renässansen vrider blicken mot människan själv. Don Quijote väljer själv sin identitet som kringvandrande riddare, även om valet är galenskap. Shakespeares Hamlet grubblar över sitt eget handlande och sina motiv – en inre kamp som vore otänkbar i medeltiden. Macbeths ambition driver honom till kungamord, inte Guds vilja eller ödet. Machiavelli skriver rentav ett politiskt verk utan religiös grund, där fursten formar sin egen lycka genom list och kraft. Leonardo da Vinci undersöker världen med egna ögon istället för att läsa kyrkofäderna.*

*Förändringen drivs av konkreta händelser: boktryckarkonsten sprider kunskap, antikens texter återupptäcks, och reformationen splittrar kyrkans makt. Men litteraturen är inte enbart ett resultat av dessa förändringar – den är också en drivkraft. När Dante skriver på italienska istället för latin demokratiseras litteraturen. När Shakespeare skildrar mänskliga svagheter hos kungar undergräver han maktens gudomliga rätt.*

*Förskjutningen från Gud till människa är alltså inte bara ett byte av tema, utan en revolution i hur vi förstår oss själva. Litteraturen går från att visa vägen till himlen till att utforska vad det innebär att vara människa.*

---

## Kommentarer till exempelsvaret

**A-nivå därför att:**

- **Tydlig tes:** "människan träder fram ur Guds skugga"
- **Konkreta exempel från sex verk:** Dante, Birgitta, Njals saga, Don Quijote, Hamlet, Macbeth, Machiavelli, Leonardo
- **Djup analys:** Visar HUR och VARFÖR förändringen sker
- **Nyansering:** Noterar att Gunnar i Njals saga faktiskt är komplex trots hederskulturen
- **Historisk kontext:** Boktryckarkonsten, reformationen, antiken
- **Problematisering:** "Litteraturen är inte bara resultat utan också drivkraft"
- **Elegant struktur:** Varje stycke har en funktion, övergångarna är smidiga
- **Ämnesspecifika begrepp:** Allegori, frälsning, humanism, realpolitik (implicit)
- **Personlig insikt:** Slutsatsen om litteratur som drivkraft är inte bara ett konstaterande

---

## Tips vid rättning

**Vanliga E-svar:**

- "Medeltiden handlade om Gud och renässansen om människan" + två exempel
- Lite utveckling av vad detta innebär
- Korrekt men grundläggande

**Vanliga C-svar:**

- Introducerar och svarar på frågeställningen.
- Förklarar skillnaden med konkreta litterära exempel (nyanserat om t.ex. statiska vs komplexa karaktärer; kollektiv och heder vs individ och den egna viljan; idealistisk vs realistisk människosyn; moralism vs humanism; fokus på detta vs nästa liv; o s v)
- 4–5 väl valda exempel
- Välstrukturerad men saknar djupare analys av VARFÖR

**Vanliga A-svar:**

- Historisk kontext (boktryckarkonsten, reformationen, humanism)
- Nyansering (Dante som övergång, kristendomen och kyrkan är fortfarande oerhört viktiga under renässansen men inte längre helt dominerande)
- Visar att litteratur både speglar och skapar förändring
- Klart och ändamålsenligt språk med ämnesspecifika begrepp och god struktur.

**Var generös med:**

- Elevens eget val av exempel (olika verk kan fungera lika bra)
- Språkliga småfel på E och C (fokus på innehåll)
- Olika typer av nyansering på A (finns många sätt att vara nyanserad)

**Detta är jag sträng med:**

- Struktur: måste finnas en röd tråd
- Exempel: måste vara konkreta och relevanta
- A-nivå: kräver verkligen både djup OCH nyansering

# Alternativa essäfrågor: Medeltiden och Renässansen

## Del 3 – Essäfrågor (5–15 poäng beroende på nivå)

*Skriv en välstrukturerad essä på cirka 300 ord. Essän ska ha en tydlig inledning, en utvecklad mittdel med konkreta exempel, och en avslutande reflektion/slutsats.*

---

## Alternativ 1: Idealism och verklighet

**"Idealets fall" – Analysera hur litteraturen skildrar spänningen mellan ideal och verklighet i medeltiden och renässansen.**

Både medeltiden och renässansen skapar sina hjältar, men med olika förhållningssätt till ideal och verklighet. Medeltiden skapar i huvudsak statiska idealtyper som alltid är ädla, dygdiga och trogna, medan renässansen låter verkligheten bryta in och skapar mer komplexa hjältar med tydliga fel och brister.

**Din essä ska:**

- Jämföra hur medeltiden och renässansen förhåller sig till ideal och verklighet
- Använda konkreta exempel från minst FYRA verk (minst två från varje epok)
- Diskutera hur karaktärer skildras som idealtyper eller som realistiska, motsägelsefulla personer
- Ha en tydlig struktur med inledning, mittdel och avslutning

**Möjliga verk att använda:**

- Medeltiden: *Den poetiska Eddan*, *Njals saga*, *Den gudomliga komedin*, Heliga Birgittas *Uppenbarelser*, *Tristan och Isolde*
- Renässansen: *Don Quijote*, Shakespeares pjäser (*Hamlet*, *Romeo och Julia*, *Othello*, *Macbeth*), Machiavellis *Fursten*, Stiernhielms *Hercules*, Erasmus av Rotterdams *Dårskapens lov*, Rabelais *Gargantua*.

---

## Alternativ 2: Individ mot kollektiv

**"Att välja själv" – Analysera hur konflikten mellan individens önskningar och samhällets krav skildras i medeltiden och renässansen.**

I både medeltiden och renässansen möter vi karaktärer som står i konflikt med samhällets normer. Men synen på denna konflikt förändras mellan epokerna: från ett medeltida synsätt, där kyrkan, kollektivet och hedern styr det rätta och det goda, till renässansens humanism, där individens rätt att själv välja sin livsväg betonas.

**Din essä ska:**

- Jämföra hur individ och kollektiv framställs under medeltiden och renässansen
- Använda konkreta exempel från minst FYRA verk (minst två från varje epok)
- Diskutera hur hederskultur, plikt och sociala normer påverkar karaktärernas val och öden
- Ha en tydlig struktur med inledning, mittdel och avslutning

**Möjliga verk att använda:**

- Medeltiden: *Den poetiska Eddan*, *Njals saga*, *Den gudomliga komedin*, Heliga Birgittas *Uppenbarelser*, *Tristan och Isolde*
- Renässansen: *Don Quijote*, Shakespeares pjäser (*Hamlet*, *Romeo och Julia*, *Othello*, *Macbeth*), Machiavellis *Fursten*, Stiernhielms *Hercules*, Erasmus av Rotterdams *Dårskapens lov*, Rabelais *Gargantua*.

---

## Alternativ 3:

Analysera hur antikens mytologi och litteratur används under medeltiden och renässansen.**

Både medeltiden och renässansen hämtar inspiration från antiken, men på olika sätt. Under senmedeltiden låter Dante sig guidas av den romerska epikern Vergilius, men betonar samtidigt att endast den kristna världsbilden kan leda oss rätt. Under Renässansen däremot "återföds" antikens tankar och föreställningar som ett ideal och rättesnöre.

**Din essä ska:**

- Jämföra hur medeltiden och renässansen förhåller sig till antiken
- Använda konkreta exempel från minst FYRA verk (minst två från varje epok)
- Diskutera hur antiken används i innehåll (mytologi, motiv) och form (versmått, genrer)
- Ha en tydlig struktur med inledning, mittdel och avslutning

**Möjliga verk att använda:**

- Medeltiden: *Den poetiska Eddan*, *Njals saga*, *Den gudomliga komedin*, Heliga Birgittas *Uppenbarelser*, *Tristan och Isolde*
- Renässansen: *Don Quijote*, Shakespeares pjäser (*Hamlet*, *Romeo och Julia*, *Othello*, *Macbeth*), Machiavellis *Fursten*, Stiernhielms *Hercules*, Erasmus av Rotterdams *Dårskapens lov*, Rabelais *Gargantua*.

---

## Bedömningsmall

*[Samma bedömningsmall som används för den ursprungliga essäfrågan "Från Gud till människa" gäller för alla tre alternativen.]*

### E-nivå (5 poäng)

**Krav för E:**

**1p - Grundläggande jämförelse:**

- MINST: Nämner en grundläggande skillnad mellan medeltiden och renässansen kopplat till frågeställningen

**2p - Exempel från båda epokerna:**

- MINST: Ger minst ETT konkret exempel från medeltiden OCH ETT från renässansen
- Exemplen behöver inte vara djupt analyserade, men ska vara relevanta för frågeställningen

**1p - Struktur:**

- MINST: Någon form av inledning och avslutning finns
- Texten har en grundläggande röd tråd

**1p - Språk och framställning:**

- MINST: Begriplig svenska med någorlunda korrekt meningsbyggnad
- Enstaka språkfel accepteras

**Typiskt E-svar:**

- Konstaterar skillnaden men förklarar den inte djupare
- Använder få exempel (2–3 totalt)
- Grundläggande struktur men lite utveckling
- Beskrivande snarare än analytisk

---

### C-nivå (10 poäng)

**Krav för C (inkluderar E-kraven + följande):**

**+2p - Utvecklad jämförelse:**

- MINST: Förklarar HUR skillnaden visar sig i litteraturen, inte bara ATT den finns
- Ger konkreta skillnader med exempel från texterna

**+2p - Fler och bättre integrerade exempel:**

- MINST: Minst FYRA verk (minst två från varje epok)
- Exemplen används för att STÖDJA argumentationen, inte bara nämnas

**+1p - Tydlig struktur och sammanhang:**

- MINST: Tydlig inledning med tes, utvecklad mittdel med exempel, sammanfattande avslutning
- Använder någon form av övergångar mellan stycken

**Typiskt C-svar:**

- Förklarar förändringen med konkreta litterära skillnader
- Använder 4–5 exempel från olika verk
- Välstrukturerad essä med tydliga delar
- Balans mellan beskrivning och analys

---

### A-nivå (15 poäng)

**Krav för A (inkluderar C-kraven + följande):**

**+2p - Fördjupad analys:**

- MINST: Diskuterar VARFÖR förändringen sker (historiska, kulturella, religiösa orsaker)
- Kopplar till större sammanhang (t.ex. boktryckarkonsten, reformationen, humanism, upptäcktsresor)
- Visar förståelse för epokernas världsbilder, inte bara litterära uttryck

**+2p - Nyanserad diskussion:**

- MINST: Visar att förändringen inte är helt enkel eller entydig
- Kan t.ex. diskutera övergångsfigurer, undantag eller komplexitet
- Problematiserar frågeställningen eller visar på nyanser

**+1p - Väl integrerad helhet:**

- MINST: Exemplen vävs sömlöst in i argumentationen
- Essän läses som en sammanhängande text, inte som en lista av exempel
- Språket är varierat och precist med ämnesspecifika begrepp

**Typiskt A-svar:**

- Analyserar både litterära uttryck OCH deras orsaker/konsekvenser
- Använder 5–6 exempel som integreras i argumentationen
- Nyanserad diskussion som visar medvetenhet om komplexitet
- Elegant och välformulerad text med ämnesspecifika begrepp
- Personlig reflektion eller insikt i avslutningen

---

## Kommentarer till de alternativa frågorna

### Alternativ 1: Idealism och verklighet

**Fungerar bra för:**

- Elever som vill fokusera på karaktärsskildring
- Jämförelser mellan statiska idealtyper (Gunnar, Tristan) och komplexa karaktärer (Hamlet, Don Quijote)
- Diskussion om riddarromaner vs moderna romaner

**Exempel som fungerar:**

- **Medeltiden:** Gunnar (alltid ädel), Tristan (perfekt riddare), Dantes syndare (straffas enligt tydligt system)
- **Renässansen:** Don Quijote (idealist i konflikt med verkligheten), Hamlet (tvekar och grubblar), Shylock och Antonio (både goda och onda)

---

### Alternativ 2: Individ mot kollektiv

**Fungerar bra för:**

- Elever som vill fokusera på sociala konflikter
- Jämförelser mellan hederskultur och individualism
- Diskussion om kärleksteman

**Exempel som fungerar:**

- **Medeltiden:** Gunnar (bunden av heder), Tristan och Isolde (passion mot samhället), blodshämnd i *Njals saga*
- **Renässansen:** Romeo och Julia (kärlek mot släktfejd), Hamlet (inre kamp mot plikt), Don Quijote (väljer sin egen identitet), Thélèmes "Gör vad du vill"

---

### Alternativ 3: Antiken

**Fungerar bra för:**

- Elever som vill fokusera på epokernas litterära former och hur antiken påverkar dem.
- Jämförelser mellan epokers olika förhållningssätt till äldre texter
- Diskussion om versformer och klassiska motiv

**Exempel som fungerar:**

- **Medeltiden:** Dante och Vergilius (guide men når ej paradiset), kristna tolkningar av antika figurer
- **Renässansen:** Stiernhielm (*Hercules*, hexameter), Shakespeare (blankvers, tragiska hjältar), Leonardo (antik proportion)

---

## Tips vid rättning

**Samma principer gäller för alla tre frågor:**

- **Var generös med:** Elevens val av exempel, olika ingångar till samma tema, språkliga småfel på E och C
- **Var sträng med:** Struktur (röd tråd måste finnas), konkreta exempel (inte bara påståenden), A-nivå kräver både djup OCH nyansering

**Observera att olika elever kan välja olika verk för samma fråga** – det viktiga är att exemplen är relevanta och väl integrerade i argumentationen.
