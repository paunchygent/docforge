# Avslutande prov: Medeltiden och Renässansen

## Del 2 – Längre svar (53 poäng)

*Svara utvecklat på frågorna nedan. De flesta svar ska vara cirka 50–100 ord. Använd konkreta exempel från texterna.*

---

### Del A: Medeltiden (9 poäng)

**Fråga 1 – Gunnar på Lidarände och hederskultur (4p)**

Beskriv Gunnars öde i *Njals saga*. Förklara varför han vägrar lämna Island trots att han blivit fredlös, och vad som händer när hans fiender anfaller honom. Vad säger detta om hederskulturens betydelse i de isländska sagorna?

---

**Fråga 2 – Dante och Den gudomliga komedin som moralisk vägledning (5p)**

Redogör för strukturen i *Den gudomliga komedin*: Beskriv Dantes resa genom helvetet, skärselden och paradiset. Vilken roll spelar Vergilius och Beatrice? Förklara varför verket är en allegori och vad Dante vill uppnå med sin berättelse.

---

### Del B: Renässansen (36 poäng)

**Fråga 3 – Leonardo da Vinci som renässansmänniska (3p)**

Beskriv Leonardo da Vinci och förklara varför han anses vara den perfekta renässansmänniskan. Vilka områden verkade han inom och vilken metod använde han? Hur skiljer sig detta ideal från medeltidens specialister (munkar, riddare)?

---

**Fråga 4 – Machiavellis *Fursten* och den nya politiken (3p)**

Redogör för Machiavellis syn på politik i *Fursten*. Förklara djurmetaforen med lejonet och räven, och varför en furste inte alltid behöver hålla sina löften. Hur skiljer sig detta synsätt från medeltidens syn på härskaren som Guds ställföreträdare?

---

**Fråga 5 – Globe Theatre: teater för två publikgrupper (4p)**

Beskriv Globe Theatre och dess två publikgrupper (groundlings och galleriet). Vilka olika förväntningar hade de två grupperna? Hur påverkade detta Shakespeares sätt att skriva pjäser? Ge konkreta exempel på hur en pjäs som *Hamlet* tillfredsställer båda grupperna.

---

**Fråga 6 – Den tragiska hjälten: definition och exempel (4p)**

Förklara vad som kännetecknar en tragisk hjälte i Shakespeares pjäser. Vilka egenskaper har hen? Hur skiljer sig en tragisk hjälte från en vanlig hjälte? Ge minst två konkreta exempel från Shakespeares pjäser och visa hur de uppfyller definitionen av tragiska hjältar.

---

**Fråga 7 – Väderkvarnsepisoden: Don Quijote och verkligheten (3p)**

Beskriv väderkvarnsepisoden i *Don Quijote*. Vad ser Don Quijote och vad ser Sancho Panza? Hur förklarar Don Quijote sitt misslyckande? Vad symboliserar denna episod om konflikten mellan idealism och realism?

---

**Fråga 8 – Stiernhielms *Hercules*: antiken möter stormaktstiden (3p)**

Beskriv valet mellan Fru Lusta och Fru Dygd i Stiernhielms *Hercules*. Vad representerar de två vägarna? Hur märks både antiken (form och innehåll) och stormaktstidens svenska kontext i dikten?

---

**Fråga 9 – Erasmus och Rabelais: kritik genom satir (3p)**

Beskriv hur Erasmus (*Dårskapens lov*) och Rabelais (*Gargantua*) kritiserar kyrkan och samhället. Vad representerar klostret Thélèmes regel "Gör vad du vill" och hur skiljer sig detta från medeltidens kloster? Vad säger detta om renässansens nya syn på människan?

---

**Fråga 10 – Cervantes liv och *Don Quijote* (3p)**

Beskriv några viktiga händelser från Cervantes liv (soldat, slav, fängelse). Varför anses *Don Quijote* vara den första moderna romanen? Nämn minst två sätt som romanen skiljer sig från medeltidens berättelser.

---

**Fråga 11 – *Köpmannen i Venedig*: dubbla roller (3p)**

Analysera Antonio och Shylock i *Köpmannen i Venedig*. Hur framställs Antonio som både god vän OCH förtryckare? Hur framställs Shylock som både skurk OCH offer? Vad säger detta om Shakespeares människosyn?

---

**Fråga 12 – *Romeo och Julia*: individ mot kollektiv (3p)**

Analysera konflikten mellan individ och kollektiv i *Romeo och Julia*. Hur representerar Romeo och Julias kärlek individens frihet, medan släktfejden representerar kollektivets makt? Vad är betydelsen av balkongscenen och vad säger den om kärlekens förmåga att överskrida sociala barriärer?

---

### Del C: Jämförelser och kopplingar (8 poäng)

**Fråga 13 – Dante vs Machiavelli: från kristen moral till realpolitik (3p)**

Jämför Dantes och Machiavellis syn på hur människan bör leva och handla. Hur skiljer sig *Den gudomliga komedin* från *Fursten* när det gäller moral, syfte och vilken typ av vägledning de ger? Vad säger denna skillnad om förändringen mellan medeltid och renässans?

---

**Fråga 14 – Medeltid vs renässans: karaktärer och människosyn (3p)**

Jämför medeltidens och renässansens sätt att skildra karaktärer. Hur skiljer sig statiska idealtyper (t.ex. Gunnar, Tristan) från komplexa, utvecklande karaktärer (t.ex. Hamlet, Don Quijote)? Vad säger denna skillnad om förändringen i människosyn mellan de två epokerna?

---

**Fråga 15 – Riddarideal vs hövisk kärlek: plikt eller passion (2p)**

Förklara skillnaden mellan riddaridealet (plikt och trohet till härskaren) och den höviska kärleken som den skildras i *Tristan och Isolde*. Hur kan kärleken i riddarromaner bryta mot riddarens plikter? Vad säger detta om spänningen mellan individuella känslor och samhällets normer?

---

## Facit – Del 2: Längre svar

### Del A: Medeltiden

**Fråga 1 – Gunnar på Lidarände och hederskultur (4p)**

**Rättningsmall:**

**1p - Varför Gunnar blir fredlös:**

- MINST: Gunnar döms till landsförvisning men vägrar lämna Island / ser sin gård och vänder om
- ALTERNATIV: "Fager är lien"-citatet (önskvärt men ej nödvändigt)

**1p - Vad som händer vid anfallet:**

- MINST: Hans bågsträng går av OCH Hallgerd vägrar ge sitt hår
- ALTERNATIV: Kan nämna att han dör / att hon hämnas gammal örfil

**1p - Hederskulturens betydelse:**

- MINST: Hedern/äran/ryktet viktigare än livet / väljer att dö med sitt rykte intakt
- ALTERNATIV: "En mans rykte efter döden är det viktigaste" eller liknande formulering

**1p - Berättarteknik (bonus, inte nödvändig för full poäng men räknas om övrig del är svag):**

- Lakonisk stil/isbergstekniken / känslorna antyds men sägs inte rakt ut
- Exempel: kommentaren om hunden Sam

---

**Fråga 2 – Dante och Den gudomliga komedin som moralisk vägledning (5p)**

**Rättningsmall:**

**1p - Helvetet:**

- MINST: Vergilius leder Dante genom helvetet / nio kretsar / syndare straffas
- ÖNSKVÄRT: Kontrapasso (straffet speglar synden)

**1p - Skärselden och paradiset:**

- MINST: Resan fortsätter uppför skärseldsberget och till paradiset
- ALTERNATIV: Kan nämna själar renas / Gud som slutmål

**1p - Vägvisarnas roller:**

- MINST: Vergilius leder genom helvetet/skärselden OCH Beatrice tar över i paradiset
- ALTERNATIV: Vergilius = förnuftet/antiken, Beatrice = tro/kärlek (önskvärt men ej nödvändigt för poäng)

**1p - Allegori:**

- MINST: Resan har dubbel betydelse / symbolisk betydelse / själens resa från synd till frälsning
- ALTERNATIV: Förklaring av vad allegori betyder

**1p - Syfte:**

- MINST: Ge moralisk vägledning / visa hur kristet liv ska levas / varna för syndens konsekvenser
- ALTERNATIV: Exempel på syndare (Jason, Francesca) önskvärt men ej nödvändigt

---

### Del B: Renässansen

**Fråga 3 – Leonardo da Vinci som renässansmänniska (3p)**

**Rättningsmall:**

**1p - Leonardos mångsidighet:**

- MINST: Nämna minst TRE olika områden han verkade inom (konstnär, uppfinnare, arkitekt, anatom, vetenskapsman)
- ALTERNATIV: Universalgeni / behärskade många områden
- EXEMPEL PÅ VERK (önskvärt): Mona Lisa, Nattvarden, Den vitruvianske mannen

**1p - Metod:**

- MINST: Observation / undersökte med egna ögon / nyfikenhet
- ALTERNATIV: Minst ETT konkret exempel (plockade isär blommor, studerade fåglars flykt, dissekerade kroppar, ritade avrättade)

**1p - Skillnad från medeltiden:**

- MINST: Medeltidens specialister fokuserade på ETT område, renässansen på många / mångsidighet vs specialisering
- ALTERNATIV: Exempel på medeltida specialist (munk, riddare) / undersöka själv vs acceptera kyrkans lära

---

**Fråga 4 – Machiavellis *Fursten* och den nya politiken (3p)**

**Rättningsmall:**

**1p - Djurmetaforen:**

- MINST: Lejon OCH räv / kraft OCH list
- ALTERNATIV: Lejon skrämmer fiender, räv ser fällor (önskvärt men ej nödvändigt)

**1p - Varför fursten inte behöver hålla löften:**

- MINST: När omständigheterna ändras / när det skadar honom / människor är inte ordhålliga
- ALTERNATIV: Stabilitet viktigare än moral / målet helgar medlen

**1p - Skillnad från medeltiden:**

- MINST: Medeltiden: härskare som Guds ställföreträdare / Machiavelli: politik utan religiös grund
- ALTERNATIV: Realpolitik / mänsklig strategi vs gudomlig ordning

---

**Fråga 5 – Globe Theatre: teater för två publikgrupper (4p)**

**Rättningsmall:**

**1p - De två publikgrupperna:**

- MINST: Groundlings (ståplats, billigt) OCH galleriet (sittplatser, dyrare)
- ALTERNATIV: En penny för groundlings (önskvärt tillägg)

**1p - Olika förväntningar:**

- MINST: Groundlings ville ha action/blod/underhållning OCH galleriet ville ha bildning/djupsinnighet/filosofi
- ALTERNATIV: Groundlings kastade ruttna äpplen om de blev uttråkade (önskvärt)

**1p - Påverkan på Shakespeares sätt att skriva:**

- MINST: Shakespeare skrev på dubbla nivåer / måste tillfredsställa båda grupperna samtidigt
- ALTERNATIV: Blandade action med filosofi i samma pjäs

**1p - Exempel från Hamlet:**

- MINST: Minst ETT konkret exempel från Hamlet som visar dubbla nivåer
- GODTAGBARA EXEMPEL:
  - Spöket + fäktning (groundlings) + filosofiska grubblerier (galleriet)
  - "Att vara eller inte vara" (galleriet) + blodig slutscen (groundlings)
  - Pjäsen-i-pjäsen (galleriet) + galenskap och våld (groundlings)

---

**Fråga 6 – Den tragiska hjälten: definition och exempel (4p)**

**Rättningsmall:**

**1p - Kännetecken för tragisk hjälte:**

- MINST: Har både dygder och laster / komplex karaktär / deras styrka blir deras undergång
- ALTERNATIV: Av hög stånd/ädel / väcker medlidande

**1p - Skillnad från vanlig hjälte:**

- MINST: Vanlig hjälte är enbart god/segrar, tragisk hjälte har brister och faller på sin egen karaktär
- ALTERNATIV: Medeltidens hjältar (Gunnar, Tristan) vs renässansens (Hamlet, Romeo)

**1p - Exempel 1 (valfri hjälte):**

- MINST: Namn + vilka egenskaper/brister + hur de leder till undergång
- GODTAGBARA EXEMPEL:
  - Romeo: passionerad älskare → impulsivitet leder till Tybalts död och egen död
  - Othello: trofast make, djupt älskande → svartsjuka leder till mord på Desdemona
  - Macbeth: modig general → ärelystnad leder till kungamord och tyranni
  - Hamlet: intelligent tänkare → överreflektion leder till förlamning och andras död

**1p - Exempel 2 (annan hjälte än exempel 1):**

- MINST: Namn + egenskaper/brister + hur de leder till undergång
- SAMMA ALTERNATIV som ovan

---

**Fråga 9 – Erasmus och Rabelais: kritik genom satir (3p)**

**Rättningsmall:**

**1p - Hur de kritiserar:**

- MINST: Erasmus använder satir/"Dårskapen" talar OCH Rabelais använder humor/jätten Gargantua
- ALTERNATIV: Avslöjar mänsklig fåfänga / kritiserar kyrkan och samhället

**1p - Thélèmes regel:**

- MINST: "Gör vad du vill" - motsats till medeltidens strikta klosterregler / frihet istället för lydnad
- ALTERNATIV: Människan kan styra sig själv / inte bara lydnad och plikt

**1p - Vad det säger om renässansen:**

- MINST: Människan kan lita på sig själv / inte bara Guds bud / frihet och njutning är viktigt
- ALTERNATIV: Kritisk till kyrkans makt / människan i centrum

---

**Fråga 10 – Cervantes liv och *Don Quijote* (3p)**

**Rättningsmall:**

**1p - Viktiga händelser från Cervantes liv:**

- MINST: Minst TVÅ av följande: Soldat (förlorade funktionen i vänsterhanden), slav i fem år, fängelse för skulder, misslyckad som teaterförfattare
- ALTERNATIV: Skrev Don Quijote som 50-plussare / kantstött liv

**1p - Varför första moderna romanen:**

- MINST: Karaktärerna utvecklas över tid / blandar realism och fantasi / komplexa trovärdiga personer
- ALTERNATIV: Inte idealtyper / blandning av humor och allvar

**1p - Två skillnader från medeltiden:**

- MINST: Minst TVÅ av: Komplexa karaktärer (vs statiska), utvecklas (vs oföränderliga), både humor och allvar (vs enbart ideal), realism (vs ideal)

---

**Fråga 11 – *Köpmannen i Venedig*: dubbla roller (3p)**

**Rättningsmall:**

**1p - Antonio som god vän OCH förtryckare:**

- MINST: God vän som lånar pengar åt Bassanio OCH spottat på Shylock, kallat honom "hund"/"hedning", sparkat honom
- ALTERNATIV: Generös men fördomsfull

**1p - Shylock som skurk OCH offer:**

- MINST: Skurk som kräver kött OCH offer som blivit förnedrad/diskriminerad
- ALTERNATIV: Hämndlysten men har rätt att vara arg

**1p - Shakespeares människosyn:**

- MINST: Ingen är enbart god eller ond / dygd och last sammanvävda / komplexa människor
- ALTERNATIV: Renässansens realistiska människosyn / inte idealtyper

---

**Fråga 12 – *Romeo och Julia*: individ mot kollektiv (3p)**

**Rättningsmall:**

**1p - Individens frihet:**

- MINST: Romeo och Julias kärlek representerar individens rätt att välja själv / bryter mot släkternas regler
- ALTERNATIV: De väljer varandra trots släktfejden

**1p - Kollektivets makt:**

- MINST: Släktfejden (Montague vs Capulet) representerar samhällets förväntningar / hämnd och heder
- ALTERNATIV: Kollektivet krossar individerna / de dör på grund av fejden

**1p - Balkongscenen:**

- MINST: Romeo och Julia lovar evig kärlek / kärleken överskrider sociala barriärer / "Vad betyder ett namn?"
- ALTERNATIV: Visar kärlekens makt men också sårbarhet / privat vs offentligt

---

### Del C: Jämförelser och kopplingar

**Fråga 13 – Dante vs Machiavelli: från kristen moral till realpolitik (3p)**

**Rättningsmall:**

**1p - Dantes syn (Den gudomliga komedin):**

- MINST: Kristen moral / leva rätt för att nå himmelriket / synder straffas / dygder belönas
- ALTERNATIV: Allegori som visar vägen till Gud / moralisk vägledning

**1p - Machiavellis syn (Fursten):**

- MINST: Politik utan religiös grund / stabilitet viktigare än moral / målet helgar medlen
- ALTERNATIV: Fursten behöver inte hålla löften / lejon och räv

**1p - Vad skillnaden säger om förändringen:**

- MINST: Från Gud-centrerad till människo-centrerad / från frälsning till makt / från evigt liv till detta liv
- ALTERNATIV: Medeltiden: himmelriket viktigast, renässansen: denna värld viktigast

---

**Fråga 14 – Medeltid vs renässans: karaktärer och människosyn (3p)**

**Rättningsmall:**

**1p - Medeltidens karaktärer:**

- MINST: Statiska / förändras inte / idealtyper
- EXEMPEL (minst ETT krävs): Gunnar, Tristan, Isolde
- ALTERNATIV: "Alltid ädla/trogna/modiga" / färdiga från början

**1p - Renässansens karaktärer:**

- MINST: Komplexa / föränderliga / utvecklas / har både dygder och laster
- EXEMPEL (minst ETT krävs): Hamlet, Don Quijote, Romeo, Othello, Macbeth
- ALTERNATIV: Liknar verkliga människor / har motsättningar

**1p - Människosyn:**

- MINST: Medeltiden visar hur människan BORDE vara, renässansen hur hon VERKLIGEN är / ideal vs realism
- ALTERNATIV: Förebilder vs verklighetsskildringar / Gud-centrerad vs människo-centrerad

---

**Fråga 15 – Riddarideal vs hövisk kärlek: plikt eller passion (2p)**

**Rättningsmall:**

**1p - Riddaridealet:**

- MINST: Riddaren ska vara trogen sin herre/furste / plikt och ära / tjäna Gud och sin härskare
- ALTERNATIV: Statisk idealtyp / alltid trogen

**1p - Hövisk kärlek (Tristan och Isolde):**

- MINST: Kärleken kan bryta mot plikten / passion starkare än eder / Tristan och Isoldes förbjudna kärlek
- ALTERNATIV: Trolldrycken / ödebundet / individens känslor vs samhällets normer

---

**Total poäng Del 2:** 53 poäng

**Total poäng Del 1 + Del 2:** 83 poäng
